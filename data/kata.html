<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1">
    <title>Rozhovor - Suffnerová</title>
    <link rel="stylesheet" href="./css/kata.css">
</head>
<body>

<div class="nadpis">
    <h1>Vendula Suffnerová - studentka speciální pedagogiky</h1>
</div>

<div class="rozhovor">
    <div class="all">
        <section class="interview">
            <p>Dlouho jsem přemýšlela, kdo je v mém okolí zajímavý, až jsem došla ke své sestře. Jmenuje se Vendula, je
                jí 20 let, vystudovala pedagogickou střední školu a teď studuje prvním rokem vysokou školu se zaměřením
                na speciální pedagogiku. Tento obor chtěla studovat už od šesté třídy a za svými sny si šla. Obdivuji,
                jak je trpělivá a jak dokáže pracovat nejen s lidmi s handicapem. Snaží se každému porozumět a pomoct,
                jak nejlépe umí. Ve svém volném čase si připravuje aktivity na praxi, které společně zkoušíme. Na každou
                hodinu praxe se těší, pečlivě se připravuje a doufá, že se budou aktivity všem líbit.</p>
        </section>

        <section class="questions">
            <div class="otazka">Co je to vlastně speciální pedagogika a čím se zabývá?</div>
            <p>Speciální pedagogika je vědní obor zabývající se výchovou a vzděláním, jakkoliv znevýhodněných nebo
                postižených lidí různého věku a jejich socializací.</p>

            <div class="otazka">Kdo jsou ti ,,znevýhodnění" lidé?</div>
            <p>Ti „znevýhodnění“ jsou jednoduše lidé s nějakým postižením, kteří buď potřebují pomoc při každodenních
                činnostech anebo všechno zvládají sami, jen potřebují nějakou kompenzační pomůcku. Handicapy jsou však
                různé, a protože každý potřebuje jinou pomoc, máme několik „druhů“ speciální pedagogiky, do nichž se
                řadí např. sluchové postižení, dyslexie, porucha mluvnosti atd.</p>

            <div class="otazka">Proč ses rozhodla jít na obor speciální pedagogika?</div>
            <p>Celé dětství jsem chtěla studovat učitelství, ale na střední škole jsem měla poprvé předmět speciální
                pedagogiky a začal mě strašně bavit. Chci se setkávat se znevýhodněnými lidmi a pomáhat jim se
                zapojováním se do chodu běžného života.</p>

            <div class="otazka">Máš nějakou praxi kde se s postiženými setkáváš?</div>
            <p>Ano, nastoupila jsem na školu, kde se 2x za měsíc setkávám s tělesně postiženými a každý čtvrtek s
                mentálně postiženými. Mimo jiné máme i v rodině jednoho postiženého člena, se kterým se ale bohužel
                stýkáme jedenkrát, maximálně dvakrát do půl roku kvůli dalekému bydlišti.</p>

            <div class="otazka">Jak ses cítila, když si za nimi šla poprvé?</div>
            <p>Měla jsem strach, jestli mě přijmou do svého kolektivu, jestli se mnou budou chtít spolupracovat, když mě
                nebudou znát a budu nová, ale nakonec to dopadlo skvěle. Moc si ty hodiny praxe užíváme.</p>

            <div class="otazka">A jaký byl tvůj první den s nimi?</div>
            <p>Byl velmi příjemný. Všichni ti handicapovaní byli velmi příjemní a nadšení, že se o ně zajímá někdo nový.
                Celé ty hodiny jsme si spolu povídali a všichni mi vyprávěli, co se jim stalo nebo jak se cítí.</p>

            <div class="otazka">Je těžké s takovými lidmi komunikovat?</div>
            <p>Vůbec ne. Oni si velmi rádi povídají s někým novým. Pokaždé mi vypráví něco jiného a nového. Ano,
                některým jde hůř rozumět, ale jde jen o zvyk.</p>

            <div class="otazka">Co je na komunikaci s nimi nejtěžší?</div>
            <p>Jen dvě věci. Rozumět jim a „nerozsypat se“, když vypráví o svém životě. Oni sice potřebují vědět, že vám
                je to líto, ale nepotřebují mít ti lítost denně na talíři. Spíš potřebují, aby se s nimi člověk bavil
                zcela normálně, jak kdyby jim nic nebylo.</p>

            <div class="otazka">Jsou lidi, kteří se lidí s handicapem bojí nebo k nim mají nějakou zášť, co si o tom myslíš?</div>
            <p>Je to blbost. I handicapovaní jsou normální lidé, jen mají nějaký problém, bohužel některé jsou vidět a
                některých si ani nevšimneme. Dokonce i dítě s ADHD nebo s autismem se řadí do studie speciální
                pedagogiky, takže by se s velkým přeháněním dalo říct, že jsou také postižení, ale nikdo se na ně nedívá
                jinak- s nechutí nebo opovržením.</p>

            <div class="otazka">S jakou věkovou skupinou pracuješ teď?</div>
            <p>Nyní pracuji s dospělými. V arteterapii například pomáhám Janičce, které je 38 let nebo Ráďovi, který
                příští týden oslaví 30 let.</p>

            <div class="otazka">Co je to arteterapie?</div>
            <p>Arteterapie je terapie tvořením neboli laicky řečeno: kroužek výtvarných a pracovních činností. My máme
                tuto terapii s tělesné postiženými a ti si při tom vždy odpočinou, povídají si, vyzkouší si něco nového.
                Už jsme tvořily například jednoduché adventní rámečky na svíčky, dýňové strašáky ze zavařovacích sklenic
                a nebo jsme prostě jen nasbírali napadané listy a lepili z nich na papír zvířátka.</p>

            <div class="otazka">A které skupině bys dala přednost v budoucí práci?</div>
            <p>Upřímně mi to je asi jedno, protože záleží na druhu či délce postižení a na povaze každého jedince. Chci
                pomáhat těm, kteří to budou potřebovat, bez ohledu na věk. </p>

            <div class="otazka">Jaký je rozdíl mezi dětmi a dospělými lidmi s handicapem?</div>
            <p>Já osobně si myslím, že vůbec žádný. Někteří se s postižením už narodí a někteří jsou handicapovaní třeba
                kvůli nějaké nehodě. Tudíž se může klidně stát, že třeba pětileté dítě, které se hluché už narodilo,
                může mít víc zkušeností, může být dávno se svým osudem smířené a jednoduše mu nebude nic chybět, na
                rozdíl od člověka, který se hluchým stane třeba až ve čtyřiceti kvůli nehodě.</p>
        </section>
        <div class="image">
            <img src="https://wiki.rvp.cz/@api/deki/files/23333/=iko_specpg.gif" alt="obrázek speciální pedagogiky">
        </div>
    </div>
</div>
</body>
</html>