<!DOCTYPE html>
<html lang="cs">
<head>
    <meta charset="UTF-8">
    <link rel="stylesheet" href="css/asinevim.css">
    <title>Rozhovor</title>
</head>
<body>
<div class="rozhovor">
    <h1>Rozhovor se zajímavou osobou</h1>
    <section id="intro"><p>Nina Špaltová (rozená Baronová) je moje babička. Narodila se 29. 12. 1949 ve Valašském
        Meziříčí, jako dcera textilního inženýra a vychovatelky mládeže. Celý život pracovala ve vzdělávání dětí a
        mládeže. Vyrůstala se svým mladším bratrem.

        Ve svých dvaadvaceti letech se provdala za mého dědečka Františka Špalta, se kterým měla tři děti, a je maminkou
        mé maminky. Provází mě celým mým životem, od mých pěti let žijeme společně ve dvougeneračním rodinném domě. Už
        jako malé mi často vyprávěla o svém životě, který byl hodně ovlivněn změnou režimů, což mi přijde jako zajímavé
        téma, a proto jsem se rozhodla udělat rozhovor právě s ní.</p>
        </section>
    <section id="img"><img src="img/asinevim1.jpg" alt="Nina Špaltová"></section>
    <section class="question"><h2>Jaké jsou tvé první vzpomínky na dětství?</h2>
        <p>Po tom, co se narodil můj o dva roky mladší bratr, jsem rok bydlela u babičky. Strašně se mi tam líbilo,
            babička s dědečkem mě rozmazlovali. Babička mi kupovala hračky se slovy: „Hlavně to neříkej dědečkovi.“, a
            za chvíli už zase přišel dědeček s další: „Hlavně to neříkej babičce.“. Dědeček byl krejčí a měl místnost
            plnou jen krabic s knoflíky. Hrála jsem si s nimi radši než s jakýmkoliv hračkami, třeba jsem “vařila
            knoflíkovou polívku“.</p>
        <hr></section>
    <section class="question"><h2>Kolik máš sourozenců a jaký jste měli vztah?</h2>
        <p>Mám jen mladšího bratra Bohdana, rádi jsme si spolu hráli. Hodně mě bral ven se svými kamarády, ale nutil mě
            s nimi chytat chrousty, ty nesnáším do teď. Jinak byl náš vztah stejný, jako u jiných sourozenců, chvíli
            jsme se milovali a jindy jsme se prali.</p>
        <hr></section>
    <section class="question"><h2>A jací byli tví rodiče?</h2>
        <p>Maminka byla vychovatelkou ve školní družině. Tatínek byl textilní inženýr, pracoval jako ředitel podniku
            Karnola v Krnově. Byl to velmi vzdělaný muž, vzdělání si vážil, byla to pro něj jedna z nejdůležitějších
            věcí, dokonce vyučoval na VŠ. Psal své vlastní knihy, dokonce i nádherně kreslil.</p>
        <hr></section>
    <section class="question"><h2>Kam jsi chodila na školu? Jaké byly tvé oblíbené předměty?</h2>
        <p>Chodila jsem na 4. základní školu v Krnově, pamatuji si, že tam se mnou byla spousta řeckých dětí, protože v
            té době probíhala řecká občanská válka. Nejvíc mě bavil hlavně dějepis a čeština, naopak matematiku jsem až
            skoro nenáviděla.</p>
        <hr></section>
    <section class="question"><h2>Kam jsi šla na střední?</h2>
        <p>I když jsem neměla ráda matematiku, šla jsem na krnovské gymnázium, protože to tenkrát byla jediná střední
            škola, po které by mě vzali na vysokou. V té době bylo vyučovaní odlišné, i když jsem byla na gymnáziu,
            musela jsem mít praxe v průmyslu. Dělala jsem je u táty v Karnole.</p>
        <hr></section>
    <section class="question"><h2>Co jsi měla v plánu dělat po maturitě?</h2>
        <p>Protože jsem měla ráda češtinu, chtěla jsem jít studovat žurnalistiku. Měla jsem také moc ráda děti, takže
            můj záložní plán byl jít studovat speciální pedagogiku, ale táta byl zásadně proti.</p>
        <hr></section>
    <section class="question"><h2>Vyplnily se ti tvé plány?</h2>
        <p>Plány jít na vysokou se mi bohužel nesplnily. Můj táta byl předseda MVKSČ až do roku 1968, kdy nás přišla
            “osvobodit“ vojska Varšavské smlouvy. Tatínek s okupací nesouhlasil, a proto ho vyloučili ze strany a poté
            sesadili z funkce ředitele. Stal se z něj obyčejný dělník. Svůj osud jsem zpečetila, když jsem odmítla
            vstoupit do strany. Zkoušela jsem se přihlásit mnohokrát, ale i s mým skvělým prospěchem mě žádná vysoká
            škola nechtěla.</p>
        <hr></section>
    <section class="question"><h2>Co jsi tedy nakonec udělala?</h2>
        <p>Šla jsem do Brna, kde jsem vystudovala tříletou nádstavbu v oboru kulturně výchovná práce – dějiny umění.
            Chvíli jsem pak pracovala v kulturním středisku Bruntál, ale zanedlouho jsem se vrátila zpět do školy.
            Udělala jsem si další dvě maturity v pedagogickém oboru – jednu v předškolní pedagogice a druhou v
            mimoškolní. Poslední dvě maturity jsem si dodělávala již jako matka tří dětí a při zaměstnání. Nebylo to
            snadné, ale moc mě to bavilo.</p>
        <hr></section>
    <section class="question"><h2>Na co jsi v životě nejvíce hrdá?</h2>
        <p>Celý život jsem dělala práci, která mě neskutečně bavila. Nebyl jediný den, kdy jsem se netěšila za dětmi do
            práce. Začínala jsem jako kulturní referent, ale následně jsem se stala vychovatelkou na internátu jednoho
            učiliště, a tak jsem zjistila, že mě daleko víc naplňuje práce s dětmi. A tak jsem se stala zaměstnancem
            Pionýrského domu v Krnově, následně Domu dětí a mládeže.

            Samozřejmě jsem hrdá na své tři vlastní děti, ze všech z nich vyrostli dobří lidé.</p>
        <hr></section>
    <section class="question"><h2>Několikrát padla zmínka o tatínkovi a co maminka?</h2>
        <p>Maminka byla velká dáma. Milovala krásné šaty, módu, prostě ten život paní ředitelové. Vždycky se starala,
            aby bylo všechno načančané, včetně nás. Sesazení tatínka z funkce nesla špatně, a to v mé dospělosti vedlo k
            rozpadu jejich manželství.</p>
        <hr></section>
    <section class="question"><h2>Jak jsi poznala dědečka?</h2>
        <p>To je zajímavá příhoda. Hrála jsem v ochotnickém divadle a jiná skupina potřebovala záskok za princeznu. A
            právě téhle skupině dělal dědeček kulisáka. Aby mohl spustit kouřový efekt při představení, musel rychle
            seběhnout pod pódium k propadlu a já jsem mu stála v cestě. Odstrčil mě a zamumlal něco nepěkného a hned byl
            zase pryč. Můj první dojem nebyl tedy nejlepší, kolegyně ze souboru a kamarádky jsem se šla zeptat: „Co to
            bylo za hulváta?“ a ona mi odpověděla: „To byl můj bratr.“ A tak jsme se poprvé potkali.</p>
        </section>

</div>
</body>
</html>