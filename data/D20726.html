<!DOCTYPE html>
<html lang="cs">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Rozhovor o hraní fotbalu za Opavský tým</title>
  <link rel="stylesheet" href="css/d20726.css">
</head>
<body class="rozhovor">
<header>
  <h1>Rozhovor s mým kamarádem o hraní fotbalu za opavský tým</h1>
  <h2>18 let, Opava</h2>
  <h4>Představení</h4>
  <p class="p1">Tento rozhovor pojednává o hraní fotbalu na poloprofesionální úrovni na základní škole. Mé otázky jsou mířené na mého bývalého spolužáka ze základní školy, který chtěl ovšem zůstat v anonymitě. Je to můj velice dobrý kamarád, známe se už déle než 10 let a patří mezi mé nejlepší přátele. V tomto rozhovoru se podělí o své zkušenosti a zážitky spjaté s rozsáhlou etapou v jeho životě.</p>

</header>
<main class="maint">
  <section>
    <h3>1. V kolika letech jsi začal s fotbalem?</h3>
    <p>Fotbal jsem hrál od svých čtyř let, a na hřišti jsem prakticky vyrostl.</p>
  </section>
  <section>
    <h3>2. Kdo tě k tomuto koníčku přivedl?</h3>
    <p>K fotbalu mě přivedl můj táta, kterého k němu zase přivedl jeho táta.</p>
  </section>
  <section>
    <h3>3. Na jaké pozici jsi hrál?</h3>
    <p>Původně jsem začínal jako útok, ale později jsem skončil v obraně.</p>
  </section>
  <section>
    <h3>4. Za jaký tým jsi hrál?</h3>
    <p>Naše škola spolupracovala s SFC Opava, takže jsme už na základní škole hráli za ně jako dorost.</p>
  </section>
  <section>
    <h3>5. Jak dlouho jsi se fotbalu věnoval?</h3>
    <p>Věnoval jsem se fotbalu od svých čtyř do patnácti let, skončil jsem s ním před nástupem na střední školu.</p>
  </section>
  <section>
    <h3>6. Proč jsi s fotbalem skončil?</h3>
    <p>Už na základní škole jsem více času věnoval fotbalu a ne škole, a nechtěl jsem tak fungovat i na střední škole</p>
  </section>
  <section>
    <h3>7. Podepsal se tím pádem fotbal na tvých výsledcích ve škole?</h3>
    <p>Bylo nás ve třídě více, co jsme hráli fotbal, a všichni jsme díky tomu byli oproti ostatním spolužákům pozadu s učivem a co se týče průměru, tak jsme taky úplně ne excelovali, takže ano.</p>
  </section>
  <section>
    <h3>8. Jaký názor měli na tvé rozhodnutí rodiče?</h3>
    <p>Mamka mě v tom podporovala, ale táta byl toho názoru, že je škoda zahodit více jak 10 let hraní fotbalu, i tak se přes to později přenesl.</p>
  </section>
  <section>
    <h3>9. Jak často jste měli tréninky?</h3>
    <p>Trénovali jsme každý všední den po škole od čtyř do šesti, zaleželo také na ročním období.</p>
  </section>
  <section>
    <h3>10. Povedlo se vám s týmem vyhrát nějaké trofeje?</h3>
    <p>Pár jich bylo, ale jen jedna za první místo, a to ve školním turnaji, kde jsem vlastně neměl vůbec nastoupit, ale nakonec kvůli onemocnění jednoho ze spoluhráčů jsem si tam zahrál, a dokonce jsme i vyhráli.</p>
  </section>
  <section>
    <h3>11. Měl jsi během těch deseti let, co jsi se fotbalu věnoval, nějaká zranění?</h3>
    <p>Naštěstí až na vyvrtnutý kotník a naražené zápěstí se mi za tu dobu nic vážného nestalo.</p>
  </section>
  <section>
    <h3>12. Podařilo se někomu z tvých bývalých spoluhráčů uspět v profesionálním fotbale?</h3>
    <p>I přes to, že nám všem od mala vtloukali do hlav, jak budeme úspěšní fotbalisti a všechno, co to obnáší, drahá auta atd, tak nevím o nikom, kdo by si tím teď vydělával nebo se mu nějak extra dařilo.</p>
  </section>
  <section>
    <h3>13. A ty sám jsi očekával celou tu dobu ten úspěch a slávu?</h3>
    <p>No, dokud jsem byl malý, bylo to mým snem být slavným fotbalistou, ale čím starší jsem byl, tím více mi docházela ta realita toho, že to byl jen sen.</p>
  </section>
  <section>
    <h3>14. Je něco, co ti dal fotbal do života a ceníš si toho?</h3>
    <p>Hodně mi pomohl,-co se týče práce v týmu a řešení sporů ve skupině, a také mi dal spoustu dobrých přátel.</p>
  </section>
  <section>
    <h3>15. Lituješ toho, že si s fotbalem skončil?</h3>
    <p>Upřímně ani ne, mám díky tomu o hodně více volného času a nemusím každý den trénovat.</p>
  </section>
  <section>
    <h3>16. Kdybys měl tu možnost se v těch čtyřech letech rozhodnout, jestli hrát fotbal, nebo ne šel bys do toho znovu?</h3>
    <p>Ano, a to bez váhání sice mi teď fotbal nechybí, ale byla to pro mě významná část života.</p>
  </section>
</main>
<footer>

</footer>